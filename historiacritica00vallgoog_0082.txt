74 msroanw: eamcam

Lvrica haec veronensis poetae carmina puro quodam
candore, et nativa, non adscita venustate nitentia, ma·-
ximis laudibus extulerunt‘acerrimi iudicii viri (1). Et
Gellius (2) quidem, inter vetereS, elegantissimum poe-
tam dicit, et fluentes illius carminum delicias comme-
morat. Inter recentiores autem Boucheronus (3) locu-
pletem aureae latinitatis auctorem, ac poetam longe
venustissimum vocat. Et merito quidem. Namque vero·
nensis hic noster facetuS, urbanus, ac praestantissimo
ingenio a natura donatUS‚ graecis litteris erat imbutus,
Neque solum graecas sententias in rem suam derivavit;
sed graeca etiam vocabula latinis vocibus omnino est
interpretatuS. Quod inter caetera testantur et Sapphus
ode suavissima, et Callimachi elegia, quas iucundissi-
mis carminibus latine reddidit.

Catullus epigrammatum (4) quoque egregius auctor fuit,
m quibus laudantur praesertim liberales ingenui hominis
ioci, multo urbanitatis sale adspersi. At praecipuam sihi
laudem vindicat ob epithalamium Pelei et Thetidos‚ in
quo plane singularis dicendus est, sive orationis leno-
cinium spectes ‚ sive sententias poetico et suavissimo
quodam lepore distinctas„ sive demum eximium artifi-
cium, quo in diversis fabulis inter se connectendis usus es t.

Dolendum sane, quod noster liberius ingenium suum

Sunt qui huic perperam tribuant carmen, cui titulus Pervi-
{ilium Veneris² in quo Veneris et veris laudes celebrantur.

lii e contrario Q. Catulo Urbicario, vel Floro, vel aliis ad·
scribunt. Hac de re V. WERNSDORF„ Poet. latin. min„ tom. 111,
pag. 425; iv, pag. 854.

(1) Comi. ΝΕΡ. in vita Attici, x11. -Ovm, Amor.,111‚ 9. ⁴<
Tmou.. 111, 6. — Vnm.. Punite„ 11, 36. - Pmn„ Ep. nr,
14. - Qnmrln„ Inst. orat„ x, 1, 98. —- Maurum„ x, ¹78.

(2) Noct. Att„ x1x. 9.

(3) In praefat. ad Catull.; edit. Taurin. an. nncccxx, ἰπὶ-80.

(4) Praeter Catulli epigrammata, nonnulla passim a veteri-
bus memorantur a Iulii CaesariS, CiceroniS, Cornelii Galli ,
Lucii Mamili, Virgilii, aliorumque ingenio profecta. Sed quum
haec pauca admodum sint, optimum factum existimavimus in
perbrevi hoc nostro commentariO, de epigrammatoeraphis

uiusce aetatis singillatim non disserere.

